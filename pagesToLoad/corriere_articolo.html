<html>
  <head>
    <title>GIANNI RODARI, IL CENTENARIO E LA SCUOLA DEL FUTURO</title>
    <link rel="stylesheet" type="text/css" href="ray_gun_style.css">
	<link rel="schema.DC" href="http://purl.org/dc/elements/1.1/" />
	<link rel="schema.DCTERMS" href="http://purl.org/dc/terms/" />

	<meta name="DC.title" lang="it" content="GIANNI RODARI, IL CENTENARIO E LA SCUOLA DEL FUTURO" />
	<meta name="DC.creator" content="GAETANO MORACA" />
	
	<meta name="DCTERMS.issued" scheme="DCTERMS.W3CDTF" content="23-10-2020" /> 
	<meta name="DC.publisher" content="Corriere della sera" />
	<meta name="DC.identifier" scheme="DCTERMS.URI" content="https://style.corriere.it/news/societa/scuola-100-anni-rodari-didattica-distanza/" />
	<meta name="DC.format" scheme="DCTERMS.IMT" content="text/html" />
	<meta name="DC.type" scheme="DCTERMS.DCMIType" content="Text" />
	<meta name="DCTERMS.bibliographicCitation" content="" /> <!-- ? ---->
    </head>
    <body>
        <section id="Cover">
			<h1>GIANNI RODARI, IL CENTENARIO E LA SCUOLA DEL FUTURO</h1>
			<p class="subtitle">Il 23 ottobre </time> di cento anni fa nasceva <span class="person">Gianni Rodari</span>, una vita spesa a inventare storie fantastiche e a immaginare la scuola per i cittadini del domani</p>
			<p class="byline">DI <span class="person">GAETANO MORACA</span></p>
			<p class="publicationDate"><time datetime="23-10-2020">23 OTTOBRE 2020</time></p>
			<figure id="f01">
				<img src="../images/img_corriere/img_1.jpg"/>
			</figure>
        </section>
        <section id="Introduction">
			<p>Il 23 ottobre si festeggia il centenario di <span class="person">Gianni Rodari</span>, nato a <span class="place">Omegna (Vb)</span> <time datetime="1920">1920</time>. Bambini, ragazzi, editori, scuole, con numerose iniziative celebrano l’uomo, lo scrittore, il creatore di storie fantastiche, il burattinaio, il maestro. Per un rinnovamento della scuola e della didattica si è speso per quasi tutta la sua vita, ed è curioso come questo anniversario coincida con l’anno in cui la scuola italiana ha mostrato tutta la sua fragilità e impreparazione. Attraverso la didattica a distanza, infatti, molte famiglie meno abbienti, con più figli a carico o prive di accesso a internet, sono state lasciate indietro durante i duri mesi di lockdown. E ancora non sappiamo che cosa la pandemia ci riserverà nei prossimi mesi.
            </p>
            <p>La promozione generalizzata ha avuto un po’ il sapore di un mea culpa: anche <span class="person">Rodari</span> era dell’idea di eliminare la bocciatura, a patto però di concepire una scuola viva, aperta dalle nove di mattina alle cinque di pomeriggio, dove alle lezioni si alternassero gioco e ricreazione, dove i più bravi aiutassero gli altri a fare i compiti e dove i libri fossero il cibo di tutti, specie di chi non ne possiede.
            </p>
        </section>
        <section>
            <h2>DAL LAGO D’ORTA AL GIORNALISMO</h2>
            <p>Le sue prime poesie <span class="person">Rodari</span> le scrive in terza elementare, su un quadernetto di carta assorbente. E dire che era nato in una casa senza libri, bagnata dalle acque scure e profonde del <span class="place">lago d’Orta</span> Suo padre è un fornaio, sua madre fa la <q>serva in casa dei signori</q>. Nei pomeriggi liberi il piccolo Gianni recita per i suoi amici, la sera sfoglia il <span class="entity">Corriere dei Piccoli</span> alla luce di un lampione. Trascorre i pomeriggi dei suoi 16 anni nei boschi a leggere <span class="person">Immanuel Kant</span>, <span class="person">Fëdor Dostoevskij</span> ed <span class="person">Eugenio Montale</span>, per arrivare a <span class="person">Lenin</span>,<span class="person">Stalin</span> e <span class="person">Trockij</span> che gli indicheranno la strada da seguire.
            </p>
            <figure id="f02">
				<img src="../images/img_corriere/img_2.jpg"/>
            </figure>
            <p>Di essere in grado di <span class="concept">raccontare favole</span> lo capisce a 18 anni, quando per necessità diventa maestro elementare e intrattiene i suoi alunni con storie strampalate, spesso facendosi aiutare dai bambini stessi. Comincia così a comprendere il loro modo di pensare e i loro bisogni, ma soprattutto resta abbagliato dalla loro fantasia, convincendosi che una scuola impostata sulla disciplina, sull’obbedienza e sui metodi autoritari rischia di soffocarla: che cosa se ne fa una società di un ragazzino zitto e ubbidiente, si domanda. Servono ragazzi svegli, collaborativi, fantasiosi. Poi arriva la guerra e <span class="person">Rodari</span> si arruola nelle file della Resistenza e, dopo il 25 aprile, in quelle del <span class="entity">Pci</span>.
            </p>
            <p>Nel <time datetime="1947">1947</time> viene assunto a <span class="entity">l’Unità</span> di <span class="entity">Milano</span>, dove prende in affitto una stanzetta. Indossato l’unico completo che possiede, si reca in redazione col suo viso da ragazzino e il ciuffo ribelle. In poco tempo si rivela un acquisto prezioso, per la freschezza della sua penna ma anche per l’umorismo innato. Ai salotti buoni preferisce i contadini, gli operai, la politica, che racconta con uno sguardo limpido e malinconico, come il lago che si è lasciato alle spalle. Un giorno scrive una filastrocca per una bambina che quasi per caso viene pubblicata su <span class="entity">l’Unità</span>; una lettrice ne chiede una per il figlioletto malato, <span class="person">Rodari</span> acconsente e da quel momento non riesce più a fermarsi.
            </p>
            <figure id="f03">
				<img src="../images/img_corriere/img_3.jpg"/>
			</figure>
        </section>
        <section>
            <h2>LA NASCITA DI MASTRO UVETTA</h2>
            <p>Viene mandato a <span class="place">Roma</span> a dirigere <span class="entity">Il Pioniere</span>, settimanale per bambini e ragazzi, e in questi anni prendono vita Cipollino, Pomodoro, mastro Uvetta, tutti personaggi d’invenzione, ma ben saldati nella realtà proletaria che <span class="person">Rodari</span> conosce a fondo, e che confluiranno nel Libro delle filastrocche. Più sta in mezzo ai bambini, più se ne convince: per avere buoni cittadini c’è bisogno di un sovvertimento della scuola e della didattica italiane. La felicità dei ragazzi deve essere l’obiettivo primario degli educatori, stimolarne la fantasia un imperativo.
            </p>
            <p>Come ricorda <span class="person">Vanessa Roghi</span> nel suo recente Lezioni di fantastica. Storia di <span class="person">Gianni Rodari</span> (<span class="entity">ed. Laterza</span>) <span class="concept">l’equilibrio tra fiaba e realismo</span> diventa il cuore pulsante della poetica rodariana; il fantastico è indispensabile per immaginare altri mondi, per offrire un nuovo modello di società. La fiaba educa la mente, l’immaginazione serve a fare ipotesi. <span class="person">Rodari</span> crede a tal punto nel potere immaginifico dei bambini che ci scrive un libro insieme: il risultato è <span class="entity">La torta in cielo</span>, uno straordinario esperimento di scrittura collettiva.
            </p>
            <p>Mentre in Italia negli anni Cinquanta è considerato «solo» uno scrittore per bambini, nell’<span class="entity">Urss</span> (e ancora oggi in <span class="place">Russia</span>) <span class="person">Rodari</span> è una specie di star, tanto che i tassisti gli offrono la corsa e la gente lo ferma per strada: i suoi libri vanno a ruba, il suo traduttore è lo stesso di <span class="person">Shakespeare</span> e tutti conoscono il suo Cipollino. <span class="entity">Einaudi</span> però sa bene che Rodari è uno scrittore a tutto tondo e così inizia a pubblicare i suoi libri, gli affianca <span class="person">Bruno Munari</span> come illustratore e inserisce le sue Favole al telefono nella collana <span class="entity">Gli Struzzi</span>, tra <span class="person">Edgar Lee Masters</span> e<span class="person">Bertolt Brecht</span>. Non per nulla <span class="person">Rodari</span> sarà il primo autore italiano, e fino a oggi anche l’unico, a vincere il prestigioso Premio Andersen per la letteratura d’infanzia.
            </p>
            <figure id="f04">
				<img src="../images/img_corriere/img_4.jpg"/>
            </figure>
        </section>
        <section>
            <h2>LA SCUOLA DI DOMANI</h2>
            <p>Intanto non si ferma il suo impegno per una scuola più inclusiva e aperta («nel mondo del bisogno non c’è posto neppure per la fantasia infantile»): negli articoli sul Giornale dei genitori, su <span class="entity">Noi donne</span> e su <span class="entity">l’Unità</span>, auspica classi intese come comunità di compagni e non di antagonisti, dove ai temi si sostituisca la libertà di guardare fuori dalla finestra, dove all’uniformità dei grembiulini si preferisca l’originalità (<q>povertà va abolita, non nascosta</q>), dove alle bambine non sia imposto l’uncinetto ma sia data la possibilità di scegliere anche la macchina per scrivere o il trapano elettrico.
            </p>
            <p>È illuminante in questo senso il volume di <span class="person">Marzia Camarda</span> Una savia bambina. <span class="person">Gianni Rodari</span> e i modelli femminili (<span class="entity">Settenove Edizioni</span>), che rivela quanto lo scrittore di <span class="place">Omegna</span> fosse sensibile all’equilibrio di genere e a una <span class="concept">rappresentazione delle donne</span> oltre gli stereotipi. Le sue protagoniste sono spiritose, intelligenti, coraggiose, sognano di fare le astronaute, si cimentano nel tiro con l’arco, combattono contro coccodrilli voraci. Scelgono di sposarsi solo se certe di trovare un compagno e non un padrone, e se già sposate – come nel caso della signora Giuditta – ribaltano la propria condizione di casalinghe per cercare una realizzazione al di fuori delle mura domestiche.
            </p>
            <p>Nelle sue storie <span class="person">Rodari</span> critica i papà che non si occupano della casa e dei figli, così come le madri che considerano la prole come una proprietà: nella famiglia il bambino deve fare la prima e fondamentale esperienza di uguaglianza e di responsabilità condivisa (e anche su questo il lockdown ha fatto emergere quanto, ancora oggi, sia la donna a farsi carico di casa e figli). Genitori e insegnanti, per <span class="person">Rodari</span>, devono lavorare insieme attraverso il medesimo modello educativo, puntare a ottenere dai bambini la stima piuttosto che il rispetto, la solidarietà invece che la gratitudine. A settembre la scuola ripartirà, in qualche modo, e sarebbe bene tenere a mente le sue parole: <q>È bello andare a scuola, ritrovarsi tra amici, lavorare insieme, studiare. Non per la pagella, ma per diventare uomini</q>.
            </p>
            <figure id="f05">
				<img src="../images/img_corriere/img_5.jpg"/>
            </figure>
        </section>
    </body>
</html>